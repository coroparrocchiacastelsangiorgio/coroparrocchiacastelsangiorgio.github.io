
<br/>
1) O glorioso S. Rocco che, nato da sterili genitori per intercessione della Vergine e da Lei prevenuto con larghe benedizioni, professaste la devozione più sincera verso questa madre, ponendo ogni attenzione nell' imitare le sue virtù, impetrateci di professarle una devozione vera e costante per assicurarci sempre il suo potentissimo patrocinio.
<br/><br/>
<b>Gloria...<br/><br/>
    Oh di Castel San Giorgio <br/>eccelso protettor<br/>
    San Rocco, eccelse grazie<br/> c'impetra dal Signor<br/>
    San Rocco, eccelse grazie<br/> c'impetra dal Signor<br/>
    <br/></b>
<br/>
2) O glorioso S. Rocco, che, rimasto orfano dei genitori nella vostra giovinezza, lungi dall'attaccarvi alle ricchezze da voi ereditate, ne dispensaste gran parte in elemosine e lasciaste il resto per vivere da povero e pellegrino in terra straniera, impetrateci di avere sempre il cuore distaccato dalle cose caduche di questa terra e di conformare la nostra vita agli esempi di Gesù Cristo.
<br/><br/>
<b>Gloria...<br/><br/>
    Oh di Castel San Giorgio... <br/>
    <br/></b>

<br/>
3) O glorioso S. Rocco, che per la vostra generosità nel consacrarvi agli appestati e per le vostre preghiere vedeste cessare la peste e guarirne tutti i colpiti in città d'Italia e Francia da voi percorse, otteneteci per la vostra intercessione di essere preservati da un flagello così spaventoso.
<br/><br/>
<b>Gloria...<br/><br/>
    Oh di Castel San Giorgio... <br/>
    <br/></b>

<br/>
4) O glorioso S. Rocco, che, colpito dal morbo della peste nell'atto di servire gli altri e posto alla prova dei dolori più spasmodici, chiedeste ed otteneste di essere posto lungo la strada e scacciato fuori dalla città vi ricoveraste in una povera capanna, dove un angelo risanò le vostre piaghe e un cane pietoso ogni giorno vi portava un pane tolto alla mensa del suo padrone Gottardo, otteneteci di soffrire con rassegnazione le malattie, le sofferenze e qualsiasi tribolazione di questa vita, chiedendo sempre a Dio il necessario soccorso.

<br/><br/>
<b>Gloria...<br/><br/>
    Oh di Castel San Giorgio... <br/>
    <br/></b>

<br/>
5) O glorioso S. Rocco, che, per conformarvi sempre più agli esempi del nostro Redentore crocifisso, soffriste senza giustificarvi le calunnie e la prigionia, ma foste anche glorificato da una luce celestiale, che illuminò il vostro carcere, e confortato dalla voce che dal cielo rivelò la vostra santità dagli onori singolari, resi dopo morte al vostro corpo, otteneteci che, vivendo sempre nascosti agli occhi degli uomini, aumentiamo nei meriti davanti a Dio finché a lui piaccia trarci dall'esilio alla patria celeste insieme ai suoi santi ed eletti.

<br/><br/>
<b>Gloria...<br/><br/>
    Oh di Castel San Giorgio... <br/>
    <br/></b>
<br/></b>
<b>LITANIE</b>
<br/>
<br/>
Signore, pietà<br/>Cristo, pietà<br/> Signore, pietà <br/>Cristo, ascoltaci <br/>Cristo, esaudiscici <br/><br/>
Dio, Padre che sei nei cieli <b>(Abbi pietà di noi)</b><br/>
Dio, Figlio Redentore del mondo <b>(Abbi pietà di noi)</b> <br/>
Dio, Spirito Santo consolatore <b>(Abbi pietà di noi)</b> <br/>
<br/>
Santa Maria Santa Madre di Dio  <b>(Prega per noi)</b><br/>

Santa Madre della Divina Grazia <b>(Prega per noi)</b><br/>
<br/>

S. Rocco, magnanimo protettore per l'umanità <b>(Prega per noi...)</b><br/>

S. Rocco, discepolo fedele di Gesù Cristo,<br/>

S. Rocco, che portasti sul tuo corpo il segno della Croce,<br/>

S. Rocco, che costantemente vivesti su di te la Passione,<br/>

S. Rocco, dal cuore infiammato del fuoco della carità,<br/>

S. Rocco, che hai abbandonato i tuoi beni per i poveri, <br/>

S. Rocco, che hai sacrificato la tua vita per gli ultimi,<br/>

S. Rocco, che hai medicato gli infetti per amore di Gesù Cristo,<br/>

S. Rocco, che ti sei prodigato nella tua vita al sollievo dei malati,<br/>

S. Rocco, che hai servito gli appestati con zelo e coraggio eroico,<br/>

S. Rocco, che, per mezzo del segno della Croce hai fermato la peste,<br/>

S. Rocco, che hai salvato dal contagio molte città, <br/>

S. Rocco, colpito anche tu dal flagello della peste,<br/>

S. Rocco, diventato modello di pazienza per gli appestati,<br/>

S. Rocco, risanato miracolosamente,<br/>

S. Rocco, che malgrado la tua innocenza sei stato coperto di vergogna,<br/>

S. Rocco, che hai concluso la tua vita in carcere come un malfattore,<br/>

S. Rocco, che Gesù Cristo ha coronato di gloria e di onore,<br/>

S. Rocco, nostro compagno nel pellegrinaggio della vita,<br/>

S. Rocco, concittadino della nostra città,<br/>

S. Rocco, patrono della nostra comunità,<br/>

S. Rocco, Santo tra i Santi,<br/>
<br/>
Agnello di Dio che togli i peccati del mondo, <b>perdonaci Signore.</b><br/>

Agnello di Dio, che togli i peccati del mondo, <b>esaudiscici, Signore. </b><br/>

Agnello di Dio, che togli i peccati del mondo, <b>abbi pietà di noi. </b><br/>

<br/>
Prega per noi o glorioso San Rocco, <br/>
affinchè siamo fatti degni delle promesse di Cristo.. <br/>

<br/><br/>
<b>PREGHIAMO:</b><br/>
<br/>
Ti supplichiamo, Signore, per l'intercessione di San Rocco, che ha proclamato e testimoniato la fede in Te:allontana i mali che ci affliggono, riconciliaci con te nel tuo amore di Padre, aiutaci ad amarci gli uni gli altri, ed a servire i tribolati e gli infelici del nostro tempo. Te lo chiediamo per il nostro Signore Gesù Cristo, tuo Figlio che è Dio, e vive e regna con Te, nell'unità dello Spirito Santo, per tutti i secoli dei secoli, Amen!
<br/><br/>