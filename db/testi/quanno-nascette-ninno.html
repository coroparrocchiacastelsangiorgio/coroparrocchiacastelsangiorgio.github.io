Quanno nascette Ninno a Betlemme,<br />
Era notte e paréa miezojuorno.<br />
Maie le stelle lustre e belle<br />
Se vedettero accussì,<br />
E 'a cchiù lucente,<br />
Jette a chiammà li Magge all'Uriente.<br />
<br />
<br />
De pressa se scetajeno l'aucielle<br />
Cantanno de na forma tutta nova:<br />
Pe 'nsí agrille - co li strille,<br />
E zombanno a ccà e a llà;<br />
È nato, è nato,<br />
Decevano, lo Dio, che nc'à criato.<br />
<br />
<br />
Co tutto ch'era vierno, Ninno bello,<br />
Nascetteno a migliara rose e sciure.<br />
Pe 'nsí o ffieno sicco e tuosto<br />
Che fuje puosto - sott'a Te,<br />
Se 'nfigliulette,<br />
E de frunnelle e sciure se vestette.<br />
<br />
<br />
La ninna che cantajeno mme pare<br />
Ch'avette a esse chesta che mò dico.<br />
Ma nfrattanto - o la canto,<br />
Mmacenateve de stà<br />
Co li Pasture<br />
Vecíno a Ninno bello vuje pure.<br />
<br />
<br />
(S) <br />
"Viene suonno da lo Cielo,<br />
Vien'e adduorme sso Nennillo;<br />
Pe pietà, ca è peccerillo,<br />
Viene suonno e non tardà.<br />
Gioia bella de sto core,<br />
Vorria suonno arreventare,<br />
Doce, doce pe te fare<br />
Ss'uocchie bell'addormentà.<br />
(T)<br />
Ma si Tu p'esser'amato<br />
Te si fatto Bammeniello,<br />
Sulo amore è o sonnariello<br />
Che dormire te po fa.<br />
Ment'è chesto può fa nonna,<br />
Pe Te st'arma è arza e bona.<br />
T'amo, t'a... Uh sta canzona<br />
Già t'ha fatto addobeà!<br />
T'amo Dio - Bello mio,<br />
(Rallentando...)<br />
T'amo Gíoja, t'amo, t'a..."<br />
<br />
<br />
Nennillo mio, Tu si sole d'amore,<br />
Faje luce e scarfe pure o peccatore<br />
Quanno è tutto - niro e brutto<br />
Comm'a pece, tanno cchiù<br />
Lo tiene mente,<br />
E o faje arreventà bello e sbrannente.<br />
<br />
<br />
Viato me si aggio sta fortuna!<br />
Che maje pozzo cchiù desiderare?<br />
O Maria - Speranza mia,<br />
Ment'io chiango, prega Tu:<br />
Penza ca pure<br />
Si fatta Mamma de li peccature.